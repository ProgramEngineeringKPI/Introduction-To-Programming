# Як здавати лабу

Тут написані не типова купа сміття типу "вступ", "висновки", а реально важливі речі, які слід знати перед тим, як здавати лаби: ситуація дещо відрізняється від інших лабораторних в університеті. Тому прочитайте уважно.

Всі пункти нижче мають під собою значну долю просто здорового глузду, а не тупих формальних вимог, щоб вам насолити. Вони написані, щоб уникнути ситуацій, коли недоброчесні студенти намагаються нечесним чином здати роботи.

Кожна лабораторна виконується групами по двоє (а остання - по троє), робити втрьох і більше не можна. Якщо хочете робити самостійно - будь ласка. Проте робота в команді - це найважливіший softskill для розробника, тому вам варто хоча б спробувати.

Ви можете переглядати код інших команд, це вітається, проте не копіюйте його і не переписуйте його дослівно. Якщо ви використали сторонні джерела (наприклад, скопіювали якийсь *незначний код* зі stackoverflow, або з іншого репозиторію) або скористались чиєюсь допомогою, *обов'язково* вкажіть це у файлі README.md.

Кожна робота має виконуватися в окремому репозиторії. Зробити всі лабораторні в різних підпапках одного репозиторію - це не різні репозиторії :)

Кожну лабу треба з самого початку писати, використовуючи git. В такого рішення є щонайменше дві причини:

* без знання git/mercurial ви не станете професійним розробником
* уникнення ~~копіпасти~~ академічної недоброчесності.

Якщо в репозиторії буде всього 3-4 комміти - це не вважається використанням git, така робота не прийматиметься. Спробуйте робити комміти частіше, щоб це увійшло в звичку - вона значно зекономить вам час у майбутньому.

Не заливайте файли на гіт через web-інтерфейс, це незручно і довго. Замість нього можна використовуватии різноманітні git клієнти (SmartGit або GitKraken, наприклад), або ж консоль, яка може бути як окремою, так і вбудованою в вашу IDE. 
Абсолютно нормально, якщо ви так будете заливати один-два файли (не код) або нашвидкоруч виправите маленькі недоліки, проте якщо більшість ваших коммітів будуть такими, робота не буде прийнята.

В репозиторії мають бути комміти від всіх учасників бригади. Якщо ви користуєтесь одним комп'ютером, створіть два акаунти. Якщо це також неможливо з якихось причин, спробуйте трохи складніший підхід: [ось так](https://medium.com/@therajanmaurya/git-push-pull-with-two-different-account-and-two-different-user-on-same-machine-a85f9ee7ec61), [або так](https://medium.com/@pinglinh/how-to-have-2-github-accounts-on-one-machine-windows-69b5b4c5b14e), [чи ще ось так](https://gist.github.com/jexchan/2351996), [або без ssh взагалі](https://www.levelprime.com/en/git/multiple-github-accounts-on-same-machine-windows-os-without-using-ssh-keys/?cookie-state-change=1581953573222). Інакше робота буде зарахована лише одному учаснику бригади.

Якщо ви хочете обдурити викладача і здати чужий код так, щоб не було помітно, скористайтеся [інструкцією за цим посиланням](lulz.md). Так ви на 100% убезпечите себе від того, що ваш код не приймуть через копіпасту.

## Добре, з гітом все ясно. Що тепер?

Заповніть таблицю за цим посиланням: [https://docs.google.com/spreadsheets/d/1WuSRhT8sYUHa_-DBREFV64vfDa6xSjgcIfa1jwbmxqI/edit?usp=sharing](https://docs.google.com/spreadsheets/d/1WuSRhT8sYUHa_-DBREFV64vfDa6xSjgcIfa1jwbmxqI/edit?usp=sharing). Додайте посилання на свій профіль у гітхабі (або іншому публічному сховищі, gitlab, bitbucket) у другій колонці, поруч із вашим іменем.

Після виконання кожної лабораторної роботи, запишіть посилання на останній комміт в колонку, що відповідає роботі, яку ви здаєте. Здавайте роботу лише після того, як виконаєте цю вимогу. Час виконання роботи можна перевірити по часовій відмітці комміта і часу зміни таблиці. Тому якщо ви здаєте роботу пізніше дедлайна, проте виконали її раніше і не мали змоги здати - скажіть про це викладачу, щоб мати можливість отримати максимальний бал за ваш код.

Не вилучайте ваші репозиторії до кінця семестру: перед екзаменом всі роботи будуть ще раз перевірятися на плагіат, і навіть якщо роботу було прийнято, це не значить, що все позаду.

Роботи можна здавати не по порядку (спочатку 3, потім 2). Можна здати як і всю лабораторну роботу на одні парі, так і здавати на одній парі лише теорію, а на іншій код або додаткові завдання. Якщо ви здаєте першу частину перед дедлайном, а другу - після, то оцінка зменшується лише за другу, це не впливає на оцінку, яку ви отримали перед дедлайном.

Якщо вам поставили 0 за роботу (наприклад, якщо ви скопіювали чужу роботу), можете один раз виконати інший варіант. Поставтеся до цього відповідально, невиконання роботи самостійно - це привід для значно серйозніших академічних наслідків.

Якщо ви вважаєте що вас або когось оцінили нечесно або викладач порушує встановлені самою роботою правила прийому, зверніться до лектора або @gisachenko в телеграмі, або передайте інформацію через старосту/студраду, якщо ви хочете зберегти анонімність.

